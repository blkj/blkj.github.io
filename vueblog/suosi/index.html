<!DOCTYPE html>
<html lang="en-US">
  <head>
    <meta charset="utf-8">
    <meta name="viewport" content="width=device-width,initial-scale=1">
    <title>坑王的爬坑悲惨世界</title>
    <meta name="description" content="人生就是爬坑挣扎史">
    
    
    <link rel="preload" href="/assets/css/0.styles.9d3ff1b1.css" as="style"><link rel="preload" href="/assets/js/app.9374f4fe.js" as="script"><link rel="preload" href="/assets/js/3.6325cee0.js" as="script"><link rel="preload" href="/assets/js/2.3daf7506.js" as="script"><link rel="preload" href="/assets/js/8.4e21152f.js" as="script"><link rel="prefetch" href="/assets/js/10.2fb07242.js"><link rel="prefetch" href="/assets/js/11.93868612.js"><link rel="prefetch" href="/assets/js/12.80742047.js"><link rel="prefetch" href="/assets/js/13.939efcb0.js"><link rel="prefetch" href="/assets/js/4.e212f005.js"><link rel="prefetch" href="/assets/js/5.f6dc21a3.js"><link rel="prefetch" href="/assets/js/6.744ad950.js"><link rel="prefetch" href="/assets/js/7.870832c5.js"><link rel="prefetch" href="/assets/js/9.78e37e51.js">
    <link rel="stylesheet" href="/assets/css/0.styles.9d3ff1b1.css">
  </head>
  <body>
    <div id="app" data-server-rendered="true"><div class="theme-container"><header class="navbar"><div class="sidebar-button"><svg xmlns="http://www.w3.org/2000/svg" aria-hidden="true" role="img" viewBox="0 0 448 512" class="icon"><path fill="currentColor" d="M436 124H12c-6.627 0-12-5.373-12-12V80c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12zm0 160H12c-6.627 0-12-5.373-12-12v-32c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12zm0 160H12c-6.627 0-12-5.373-12-12v-32c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12z"></path></svg></div> <a href="/" class="home-link router-link-active"><!----> <span class="site-name">坑王的爬坑悲惨世界</span></a> <div class="links"><div class="search-box"><input aria-label="Search" autocomplete="off" spellcheck="false" value=""> <!----></div> <nav class="nav-links can-hide"><div class="nav-item"><a href="/" class="nav-link">首页</a></div><div class="nav-item"><div class="dropdown-wrapper"><a class="dropdown-title"><span class="title">vue语言</span> <span class="arrow right"></span></a> <ul class="nav-dropdown" style="display:none;"><li class="dropdown-item"><!----> <a href="/vuelang/sixiang/" class="nav-link">vue思想</a></li><li class="dropdown-item"><!----> <a href="/vuelang/cli/" class="nav-link">vue-cli</a></li></ul></div></div><div class="nav-item"><div class="dropdown-wrapper"><a class="dropdown-title"><span class="title">vue博客</span> <span class="arrow right"></span></a> <ul class="nav-dropdown" style="display:none;"><li class="dropdown-item"><!----> <a href="/vueblog/suosi/" class="nav-link router-link-exact-active router-link-active">日有所思</a></li><li class="dropdown-item"><!----> <a href="/vueblog/suomeng/" class="nav-link">夜有所梦</a></li></ul></div></div><div class="nav-item"><div class="dropdown-wrapper"><a class="dropdown-title"><span class="title">vue框架</span> <span class="arrow right"></span></a> <ul class="nav-dropdown" style="display:none;"><li class="dropdown-item"><!----> <a href="/vueui/haohao/" class="nav-link">好好学习</a></li><li class="dropdown-item"><!----> <a href="/vueui/tiantian/" class="nav-link">天天向上</a></li></ul></div></div> <a href="https://github.com/blkj/" target="_blank" rel="noopener noreferrer" class="repo-link">
    GitHub
    <svg xmlns="http://www.w3.org/2000/svg" aria-hidden="true" x="0px" y="0px" viewBox="0 0 100 100" width="15" height="15" class="icon outbound"><path fill="currentColor" d="M18.8,85.1h56l0,0c2.2,0,4-1.8,4-4v-32h-8v28h-48v-48h28v-8h-32l0,0c-2.2,0-4,1.8-4,4v56C14.8,83.3,16.6,85.1,18.8,85.1z"></path> <polygon fill="currentColor" points="45.7,48.7 51.3,54.3 77.2,28.5 77.2,37.2 85.2,37.2 85.2,14.9 62.8,14.9 62.8,22.9 71.5,22.9"></polygon></svg></a></nav></div></header> <div class="sidebar-mask"></div> <aside class="sidebar"><nav class="nav-links"><div class="nav-item"><a href="/" class="nav-link">首页</a></div><div class="nav-item"><div class="dropdown-wrapper"><a class="dropdown-title"><span class="title">vue语言</span> <span class="arrow right"></span></a> <ul class="nav-dropdown" style="display:none;"><li class="dropdown-item"><!----> <a href="/vuelang/sixiang/" class="nav-link">vue思想</a></li><li class="dropdown-item"><!----> <a href="/vuelang/cli/" class="nav-link">vue-cli</a></li></ul></div></div><div class="nav-item"><div class="dropdown-wrapper"><a class="dropdown-title"><span class="title">vue博客</span> <span class="arrow right"></span></a> <ul class="nav-dropdown" style="display:none;"><li class="dropdown-item"><!----> <a href="/vueblog/suosi/" class="nav-link router-link-exact-active router-link-active">日有所思</a></li><li class="dropdown-item"><!----> <a href="/vueblog/suomeng/" class="nav-link">夜有所梦</a></li></ul></div></div><div class="nav-item"><div class="dropdown-wrapper"><a class="dropdown-title"><span class="title">vue框架</span> <span class="arrow right"></span></a> <ul class="nav-dropdown" style="display:none;"><li class="dropdown-item"><!----> <a href="/vueui/haohao/" class="nav-link">好好学习</a></li><li class="dropdown-item"><!----> <a href="/vueui/tiantian/" class="nav-link">天天向上</a></li></ul></div></div> <a href="https://github.com/blkj/" target="_blank" rel="noopener noreferrer" class="repo-link">
    GitHub
    <svg xmlns="http://www.w3.org/2000/svg" aria-hidden="true" x="0px" y="0px" viewBox="0 0 100 100" width="15" height="15" class="icon outbound"><path fill="currentColor" d="M18.8,85.1h56l0,0c2.2,0,4-1.8,4-4v-32h-8v28h-48v-48h28v-8h-32l0,0c-2.2,0-4,1.8-4,4v56C14.8,83.3,16.6,85.1,18.8,85.1z"></path> <polygon fill="currentColor" points="45.7,48.7 51.3,54.3 77.2,28.5 77.2,37.2 85.2,37.2 85.2,14.9 62.8,14.9 62.8,22.9 71.5,22.9"></polygon></svg></a></nav>  <ul class="sidebar-links"><li><section class="sidebar-group depth-0"><p class="sidebar-heading open"><span></span> <!----></p> <ul class="sidebar-links sidebar-group-items"><li><a href="/vueblog/suosi/#撸码之“坑”漫谈" class="sidebar-link">撸码之“坑”漫谈</a><ul class="sidebar-sub-headers"><li class="sidebar-sub-header"><a href="/vueblog/suosi/#（1）坑的本质" class="sidebar-link">（1）坑的本质</a></li><li class="sidebar-sub-header"><a href="/vueblog/suosi/#（2）坑的特征" class="sidebar-link">（2）坑的特征</a></li><li class="sidebar-sub-header"><a href="/vueblog/suosi/#（3）坑外之坑" class="sidebar-link">（3）坑外之坑</a></li></ul></li><li><a href="/vueblog/suosi/#中庸" class="sidebar-link">中庸</a><ul class="sidebar-sub-headers"><li class="sidebar-sub-header"><a href="/vueblog/suosi/#天之命为之性" class="sidebar-link">天之命为之性</a></li><li class="sidebar-sub-header"><a href="/vueblog/suosi/#君子之道费而隐" class="sidebar-link">君子之道费而隐</a></li><li class="sidebar-sub-header"><a href="/vueblog/suosi/#哀公问政" class="sidebar-link">哀公问政</a></li><li class="sidebar-sub-header"><a href="/vueblog/suosi/#自诚明，谓之性" class="sidebar-link">自诚明，谓之性.</a></li></ul></li></ul></section></li></ul> </aside> <main class="page"> <div class="theme-default-content content__default"><hr> <h2 id="撸码之“坑”漫谈"><a href="#撸码之“坑”漫谈" aria-hidden="true" class="header-anchor">#</a> 撸码之“坑”漫谈</h2> <p>谈起坑，我感觉我都是坑神了，不是我坑别人，而是自己填不满坑，处处被坑，坑上加坑，造成了人生沉沦。下面简单说几句。就当发泄下。</p> <h3 id="（1）坑的本质"><a href="#（1）坑的本质" aria-hidden="true" class="header-anchor">#</a> （1）坑的本质</h3> <p>坑的本质来源于代码的严谨性，其实我只会撸码，还不会写码，算不上程序员，这就是坑的来源。专业程序员是躲坑能手，或者填坑能手，对于坑的感受是区分撸码（业余
爱好）和专业出码的一个基本标志。程序员以填坑为乐，复制粘贴的撸手都是以坑为最大晦气。</p> <h3 id="（2）坑的特征"><a href="#（2）坑的特征" aria-hidden="true" class="header-anchor">#</a> （2）坑的特征</h3> <p>坑，并不难填，倒垃圾还是倒土，靠人海还是专业挖掘机都是一个干。只所以叫坑，不是因为水深，而是一眼见底，很多事你早就提前知道，但是就是做不到，等于不知道
。很多事道理简单，但是不知道。或者一层薄薄的窗户纸，当你知道时大有浪费时光，并且对于时间的浪费是一个巨大的舍命之坑，我们都不知道为什么，一个简单的bug&gt;可能会难住撸码爱好者一个星期，一个月都很常见。总结下坑的特征，用最简单的bug耗费你宝贵的生命之光。</p> <h3 id="（3）坑外之坑"><a href="#（3）坑外之坑" aria-hidden="true" class="header-anchor">#</a> （3）坑外之坑</h3> <p>坑的最高境界是没有境界，坑不是静止的，是螺旋上升的，一个坑人人唾两口唾沫就算了。如果坑连坑就十根筷子折也折不断了。没有基础扎实是很难逃了。这叫上升到坑
的哲学，思想之光和混元之美了。</p> <hr> <h2 id="中庸"><a href="#中庸" aria-hidden="true" class="header-anchor">#</a> 中庸</h2> <h3 id="天之命为之性"><a href="#天之命为之性" aria-hidden="true" class="header-anchor">#</a> 天之命为之性</h3> <p>天命之谓性，率性之谓道，修道之谓教。道也者，不可须臾离也；可离非道也。是故君子戒慎乎其所不睹，恐惧乎其所不闻。莫见乎隐，莫显乎微，故君子慎其独也。喜怒哀乐之未发，谓之中；发而皆中节，谓之和。中也者，天下之大本也；和也者，天下之达道也。致中和，天地位焉，万物育焉。</p> <p>仲尼曰：“君子中庸，小人反中庸。君子之中庸也，君子而时中；小人之中庸也，小人而无忌惮也。”子曰：“中庸其至矣乎！民鲜能久矣！”</p> <p>子曰：“道之不行也，我知之矣：知者过之，愚者不及也。道之不明也，我知之矣：贤者过之，不肖者不及也。人莫不饮食也，鲜能知味也。”子曰：“道其不行矣夫！”</p> <p>子曰：“舜其大知也与！舜好问而好察迩言，隐恶而扬善，执其两端，用其中于民，其斯以为舜乎！”</p> <p>子曰：“人皆曰予知，驱而纳诸罟擭陷阱之中，而莫之知辟也。人皆曰予知，择乎中庸，而不能期月守也。”</p> <p>子曰：“回之为人也，择乎中庸，得一善，则拳拳服膺弗失之矣。”</p> <p>子曰：“天下国家可均也，爵禄可辞也，白刃可蹈也，中庸不可能也。”</p> <p>子路问强。子曰：“南方之强与？北方之强与？抑而强与？宽柔以教，不报无道，南方之强也，君子居之。衽金革，死而不厌，北方之强也，而强者居之。故君子和而不流，强哉矫！中立而不倚，强哉矫！国有道，不变塞焉，强哉矫！国无道，至死不变，强哉矫！”</p> <p>子曰：“素隐行怪，後世有述焉，吾弗为之矣。君子遵道而行，半途而废，吾弗能已矣。君子依乎中庸，遁世不见知而不悔，唯圣者能之。”</p> <h3 id="君子之道费而隐"><a href="#君子之道费而隐" aria-hidden="true" class="header-anchor">#</a> 君子之道费而隐</h3> <p>君子之道费而隐。夫妇之愚，可以与知焉；及其至也，虽圣人亦有所不知焉。夫妇之不肖，可以能行焉；及其至也，虽圣人亦有所不能焉。天地之大也，人犹有所憾。故君子语大，天下莫能载焉；语小，天下莫能破焉。《诗》云：“鸢飞戾天，鱼跃于渊。”言其上下察也。君子之道，造端乎夫妇，及其至也，察乎天地。</p> <p>子曰：“道不远人，人之为道而远人，不可以为道。《诗》云：‘伐柯伐柯，其则不远。’执柯以伐柯，睨而视之，犹以为远。故君子以人治人，改而止。忠恕违道不远，施诸己而不愿，亦勿施于人。君子之道四，丘未能一焉，所求乎子，以事父，未能也；所求乎臣，以事君，未能也；所求乎弟，以事兄，未能也；所求乎朋友先施之，未能也。庸德之行，庸言之谨；有所不足，不敢不勉，有馀不敢尽；言顾行，行顾言，君子胡不慥慥尔！”</p> <p>君子素其位而行，不愿乎其外。素富贵，行乎富贵；素贫贱，行乎贫贱；素夷狄，行乎夷狄；素患难行乎患难，君子无入而不自得焉。在上位不陵下，在下位不援上，正己而不求于人，则无怨。上不怨天，下不尤人。故君子居易以俟命。小人行险以徼幸。子曰：“射有似乎君子，失诸正鹄，反求诸其身。”</p> <p>君子之道，辟如行远必自迩，辟如登高必自卑。《诗》曰：“妻子好合，如鼓瑟琴。兄弟既翕，和乐且耽。宜尔室家，乐尔妻帑。”子曰：“父母其顺矣乎！”</p> <p>子曰：“鬼神之为德，其盛矣乎？！视之而弗见，听之而弗闻，体物而不可遗，使天下之人齐明盛服，以承祭祀。洋洋乎如在其上，如在其左右。《诗》曰：‘神之格思，不可度思！矧可射思！’夫微之显，诚之不可揜如此夫。”</p> <p>子曰：“舜其大孝也与！德为圣人，尊为天子，富有四海之内。宗庙飨之，子孙保之。故大德必得其位，必得其禄，必得其名，必得其寿。故天之生物，必因其材而笃焉。故栽者培之，倾者覆之。《诗》曰：‘嘉乐君子，宪宪令德。宜民宜人，受禄于天，保佑命之，自天申之。’故大德者必受命。”</p> <p>子曰：“无忧者，其惟文王乎！以王季为父，以武王为子，父作之，子述之。武王缵大王、王季、文王之绪，壹戎衣而有天下。身不失天下之显名，尊为天子，富有四海之内。宗庙飨之，子孙保之。武王末受命，周公成文、武之德，追王大王、王季，上祀先公以天子之礼。斯礼也，达乎诸侯大夫，及士庶人。父为大夫，子为士，葬以大夫，祭以士。父为士，子为大夫，葬以士，祭以大夫。期之丧，达乎大夫。三年之丧，达乎天子。父母之丧，无贵贱，一也。”</p> <p>子曰：“武王、周公，其达孝矣乎！夫孝者，善继人之志，善述人之事者也。春秋修其祖庙，陈其宗器，设其裳衣，荐其时食。宗庙之礼，所以序昭穆也。序爵，所以辨贵贱也。序事，所以辨贤也。旅酬下为上，所以逮贱也。燕毛，所以序齿也。践其位，行其礼，奏其乐，敬其所尊，爱其所亲，事死如事生，事亡如事存，孝之至也。郊社之礼，所以事上帝也。宗庙之礼，所以祀乎其先也。明乎郊社之礼、禘尝之义，治国其如示诸掌乎！”</p> <h3 id="哀公问政"><a href="#哀公问政" aria-hidden="true" class="header-anchor">#</a> 哀公问政</h3> <p>哀公问政。子曰：“文武之政，布在方策。其人存，则其政举；其人亡，则其政息。人道敏政，地道敏树。夫政也者，蒲卢也。故为政在人，取人以身，修身以道，修道以仁。仁者人也，亲亲为大；义者宜也，尊贤为大。亲亲之杀，尊贤之等，礼所生也。在下位不获乎上，民不可得而治矣！故君子不可以不修身；思修身，不可以不事亲；思事亲，不可以不知人，思知人，不可以不知天。”</p> <p>“天下之达道五，所以行之者三。曰：君臣也，父子也，夫妇也，昆弟也，朋友之交也，五者天下之达道也。知，仁，勇，三者天下之达德也，所以行之者一也。或生而知之，或学而知之，或困而知之，及其知之，一也。或安而行之，或利而行之，或勉强而行之，及其成功，一也。子曰：好学近乎知，力行近乎仁，知耻近乎勇。知斯三者，则知所以修身；知所以修身，则知所以治人；知所以治人，则知所以治天下国家矣。”</p> <p>“凡为天下国家有九经，曰：修身也。尊贤也，亲亲也，敬大臣也，体群臣也。子庶民也，来百工也，柔远人也，怀诸侯也。修身则道立，尊贤则不惑，亲亲则诸父昆弟不怨，敬大臣则不眩，体群臣则士之报礼重，子庶民则百姓劝，来百工则财用足，柔远人则四方归之，怀诸侯则天下畏之。齐明盛服，非礼不动。所以修身也；去谗远色，贱货而贵德，所以劝贤也；尊其位，重其禄，同其好恶，所以劝亲亲也；官盛任使，所以劝大臣也；忠信重禄，所以劝士也；时使薄敛，所以劝百姓也；日省月试，既廪称事，所以劝百工也；送往迎来，嘉善而矜不能，所以柔远人也；继绝世，举废国，治乱持危。朝聘以时，厚往而薄来，所以怀诸侯也。凡为天下国家有九经，所以行之者一也。”</p> <p>“凡事豫则立，不豫则废。言前定则不跲，事前定则不困，行前定则不疚，道前定则不穷。在下位不获乎上，民不可得而治矣。获乎上有道，不信乎朋友，不获乎上矣；信乎朋友有道，不顺乎亲，不信乎朋友矣；顺乎亲有道，反诸身不诚，不顺乎亲矣；诚身有道，不明乎善，不诚乎身矣。诚者，天之道也；诚之者，人之道也。诚者不勉而中，不思而得，从容中道，圣人也。诚之者，择善而固执之者也。”</p> <p>“博学之，审问之，慎思之，明辨之，笃行之。有弗学，学之弗能，弗措也；有弗问，问之弗知，弗措也；有弗思，思之弗得，弗措也；有弗辨，辨之弗明，弗措也；有弗行，行之弗笃，弗措也。人一能之己百之，人十能之己千之。果能此道矣。虽愚必明，虽柔必强。”</p> <h3 id="自诚明，谓之性"><a href="#自诚明，谓之性" aria-hidden="true" class="header-anchor">#</a> 自诚明，谓之性.</h3> <p>自诚明，谓之性。自明诚，谓之教。诚则明矣，明则诚矣。</p> <p>唯天下至诚，为能尽其性；能尽其性，则能尽人之性；能尽人之性，则能尽物之性；能尽物之性，则可以赞天地之化育；可以赞天地之化育，则可以与天地参矣。</p> <p>其次致曲。曲能有诚，诚则形，形则著，著则明，明则动，动则变，变则化。唯天下至诚为能化。</p> <p>至诚之道，可以前知。国家将兴，必有祯祥；国家将亡，必有妖孽。见乎蓍龟，动乎四体。祸福将至：善，必先知之；不善，必先知之。故至诚如神。</p> <p>诚者自成也，而道自道也。诚者物之终始，不诚无物。是故君子诚之为贵。诚者非自成己而已也，所以成物也。成己，仁也；成物，知也。性之德也，合外内之道也，故时措之宜也。</p> <p>故至诚无息。不息则久，久则徵；徵则悠远，悠远则博厚，博厚则高明。博厚，所以载物也；高明，所以覆物也；悠久，所以成物也。博厚配地，高明配天，悠久无疆。如此者，不见而章，不动而变，无为而成。天地之道，可壹言而尽也。其为物不贰，则其生物不测。天地之道：博也，厚也，高也，明也，悠也，久也。今夫天，斯昭昭之多，及其无穷也，日月星辰系焉，万物覆焉。今夫地，一撮土之多，及其广厚，载华岳而不重，振河海而不泄，万物载焉。今夫山，一卷石之多，及其广大，草木生之，禽兽居之，宝藏兴焉，今夫水，一勺之多，及其不测，鼋鼍、蛟龙、鱼鳖生焉，货财殖焉。《诗》曰：“惟天之命，于穆不已！”盖曰天之所以为天也。“于乎不显，文王之德之纯！”盖曰文王之所以为文也，纯亦不已。</p> <p>大哉！圣人之道洋洋乎！发育万物，峻极于天。优优大哉！礼仪三百，威仪三千，待其人然後行。故曰：苟不至德，至道不凝焉。故君子尊德性而道问学；致广大而尽精微；极高明而道中庸；温故而知新，敦厚以崇礼。是故居上不骄，为下不倍；国有道，其言足以兴；国无道，其默足以容。《诗》曰：“既明且哲，以保其身。”其此之谓与！</p> <p>子曰：“愚而好自用，贱而好自专，生乎今之世，反古之道：如此者，灾及其身者也。”非天子，不议礼，不制度，不考文。今天下车同轨，书同文，行同伦。虽有其位，苟无其德，不敢作礼乐焉；虽有其德。苟无其位，亦不敢作礼乐焉。子曰：“吾说夏礼，杞不足徵也。吾学殷礼，有宋存焉。吾学周礼，今用之，吾从周。”</p> <p>王天下有三重焉，其寡过矣乎！上焉者虽善无徵，无徵不信，不信民弗从；下焉者虽善不尊，不尊不信，不信民弗从。故君子之道：本诸身，徵诸庶民，考诸三王而不缪，建诸天地而不悖，质诸鬼神而无疑，百世以俟圣人而不惑。质诸鬼神而无疑，知天也；百世以俟圣人而不惑，知人也。是故君子动而世为天下道，行而世为天下法，言而世为天下则。远之则有望，近之则不厌。《诗》曰：“在彼无恶，在此无射。庶几夙夜，以永终誉！”君子未有不如此而蚤有誉于天下者也。</p> <p>仲尼祖述尧舜，宪章文武：上律天时，下袭水土。辟如天地之无不持载，无不覆帱，辟如四时之错行，如日月之代明。万物并育而不相害，道并行而不相悖，小德川流，大德敦化，此天地之这所以为大也。</p> <p>唯天下至圣为能聪明睿知，足以有临也；宽裕温柔，足以有容也；发强刚毅，足以有执也；齐庄中正，足以有敬也；文理密察，足以有别也。溥博渊泉，而时出之。溥博如天，渊泉如渊。见而民莫不敬，言而民莫不信，行而民莫不说。是以声名洋溢乎中国，施及蛮貊。舟车所至，人力所通，天之所覆，地之所载，日月所照，霜露所队，凡有血气者，莫不尊亲，故曰配天。</p> <p>唯天下至诚，为能经纶天下之大经，立天下之大本，知天地之化育。夫焉有所倚？肫肫其仁！渊渊其渊！浩浩其天！苟不固聪明圣知达天德者，其孰能知之？</p> <p>《诗》曰：“衣锦尚絅。”恶其文之著也。故君子之道，暗然而日章；小人之道，的然而日亡。君子之道：淡而面不厌，简而文，温而理，知远之近，知风之自，知微之显，可与入德矣。《诗》云：“潜虽伏矣，亦孔之昭！”故君子内省不疚，无恶于志。君子所不可及者，其唯人之所不见乎！《诗》云：“相在尔室，尚不愧于屋漏。”故君子不动而敬，不言而信。《诗》曰：“奏假无言，时靡有争。”是故君子不赏而民劝，不怒而民威于鈇钺。《诗》曰：“不显惟德！百辟其刑之。”是故君子笃恭而天下平。《诗》云：“予怀明德，不大声以色。”子曰：“声色之于以化民。末也。”《诗》曰：“德如毛。”毛犹有伦，上天之载，无声无臭，至矣！</p></div> <footer class="page-edit"><!----> <!----></footer> <!----> </main></div><div class="global-ui"></div></div>
    <script src="/assets/js/app.9374f4fe.js" defer></script><script src="/assets/js/3.6325cee0.js" defer></script><script src="/assets/js/2.3daf7506.js" defer></script><script src="/assets/js/8.4e21152f.js" defer></script>
  </body>
</html>
